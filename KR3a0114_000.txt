# -*- mode: mandoku-view; -*-
#+TITLE: 榕村語錄
#+DATE: 2015-08-24 23:02:00.772129
#+PROPERTY: ID KR3a0114
#+PROPERTY: BASEEDITION WYG    
#+PROPERTY: JUAN 提要
<pb:KR3a0114_WYG_000-1a>¶
欽定四庫全書　　　　　子部一¶
　榕村語録　　　　　　　儒家類¶
　　提要¶
　　　　(臣/)等謹案榕村語録三十卷¶
　　　國朝李光地撰光地有周易觀彖别著録是編¶
　　　　為其門人徐用錫及其從孫清植所輯有光¶
　　　　地所自記者有子弟門人所記者各注於諸¶
　　　　條之後冠以經書總論與論四書者為八卷¶
<pb:KR3a0114_WYG_000-1b>¶
　　　　論易書詩三禮春秋孝經者為九卷論六子¶
　　　　諸儒諸子道釋者為三卷論史者為一卷論¶
　　　　厯代者為一卷論學者為二卷論性命理氣¶
　　　　者為二卷論治道者為二卷論詩文者為二¶
　　　　卷而韻學附焉光地于律吕算術皆所究心¶
　　　　而是編一語不載殆以别為專門為儒者所¶
　　　　當知而非儒者所急歟抑或律吕惟授王蘭¶
　　　　生算術惟授魏廷珍而清植等不及聞也光¶
<pb:KR3a0114_WYG_000-2a>¶
　　　　地之學源于朱子而能心知其意得所變通¶
　　　　故不拘拘于門户之見其詁經兼取漢唐之¶
　　　　説其講學亦酌採陸王之義而於其是非得¶
　　　　失毫釐千里之分則辨之甚明往往一語而¶
　　　　决疑似以視黨同伐異之流斥姚江者無一¶
　　　　字不加排詆攻紫陽者無一語不生訕笑其¶
　　　　相去不可道里計葢學問既深則識自定而¶
　　　　心自平固宜與循聲佐鬭者迥乎異矣乾隆¶
<pb:KR3a0114_WYG_000-2b>¶
　　　　四十四年三月恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　　　　總　校　官(臣/)陸　費　墀¶
